+++
date = "2017-02-23T21:04:54+01:00"
title = "Witaj Świecie"

+++

Witaj świecie i witaj internauto na moim blogu.

Jest to mój pierwszy post w blogosferze i na pewno dużo wody upłynie, zanim jakość moich wpisów osiągnie zadowalający poziom.

Przymierzałem się do założenia bloga wielokrotnie, dopiero inicjatywa Macieja Aniserowicza z blogu devstyle.pl zmotytowała mnie do rozpoczęcia tej działalności. Macieju chciałbym ci za to ogromnie podziękować.

Ten czas nie jest dla mnie najłatwiejszy do podjęcia dodatkowego obciązenia w postaci prowadzenia bloga, ale chyba żaden czas odpowiednio dobry nie jest ;) Aktualnie kończę przeprowadzkę (do mieszkania które stało niewynajmowane 8 lat, więc jest w nim mnóstwo rzeczy do przywrócenia do używalności), prowadzę ciekawy projekt u mojego aktualnego pracodawcy (pozdrawiam firmę Mirantis :)) który potrafi zjeść kilka dodatkowych godzin w tygodniu, w wolnym czasie uczę się rosyjskiego i last but not least, jestem mężem wspaniałej kobiety, z którą uwielbiam po prostu spędzić swój wolny czas.

Jako projekt konkursowy postanowiłem otworzyć sam w sobie kod tego bloga. Wiem, że mnóstwo ludzi korzysta z różnych silników blogowych, ja zaś jestem miłośnikiem idei: "zrób to sam" i w myśl tej zasady postanowiłem podzielić się całym procesem w jakim taki blog powstać może. Mam trochę doświadczenia z hugo (static site generator), zbudowałem sobie tanią i wydajną architekturę do serwowania bloga podróżniczego itchyfeet.pl (który prowadzę wraz z Moniką - aka Żoną). Miesięczy koszt utrzymania całej strony wraż z certyfikatami, CDN'em i CD/CI wynosi mnie 1 dolara. I jest to w sumie tylko opłata za usługę Amazon S3. Jeżeli będę serwował mniej zdjęc, więcej tekstu w formie tego bloga - wierzę, że i ta kwota może być zredukowana prawie do zera. Pewnie na dobrą sprawę można by to było i tak przenieść do github pages...

Rozmyłem się z tematem, ale niech to będzie przedsmak historii i formy, które znajdą się na tej stronie. Zamierzam testować różne rozwiązania i dzielić się ich wynikami na łamach tego bloga, nie zamykając się na żadne pomysły. Docelowo chciałbym również dołożyć do strony wielojęzykowość, by popisać trochę w języku angielskim (może kiedyś dla zabawy w rosyjskim). Ale jak to w życiu bywa - teoria swoją drogą, praktyka swoją.

Tym kończąc dziękuję że zechcieliście tutaj zajrzeć i to przeczytać. Mam nadzieję że będziecie tu regularnymi gośćmi, zawsze będziecie mile widziani :) Chciałbym również prosić o konstruktywną krytykę, bardzo łatwo jest bowiem pójść w złą stronę, nie dostając odpowiedniego sprzężenia zwrotnego. Będę starał się jak tylko potrafię być samokrytyczny w stosunku do swoich wpisów. Dzięki!
